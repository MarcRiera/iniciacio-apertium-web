---
title: "Regles de transferència estructural"
anchor: "Regles de transferència estructural"
weight: 33
---
Les regles de transferència estructural defineixen accions que s'han d'aplicar sobre les entrades lèxiques quan es compleixen uns paràmetres determinats. Amb aquestes regles és possible alterar les etiquetes de les entrades, agrupar les entrades i canviar-ne l'ordre.

Per exemple: en anglès, els adjectius sempre apareixen davant del nom. En català, en canvi, la posició habitual dels adjectius és darrere del nom. Per tant, a l'hora de traduir un sintagma com «the blue house», caldrà invertir l'ordre de les dues últimes paraules. A més, en català els adjectius i determinants tenen gènere i nombre, per la qual cosa també caldrà ajustar «el» i «blau».

```
1. The blue house (original)
2. El blau casa (transferència lèxica)
3. La casa blava (transferència estructural)
```

Les regles s'escriuen en llenguatge XML, igual que els diccionaris, però tenen una estructura molt diversa. En podeu veure alguns exemples aquí (en anglès): http://wiki.apertium.org/wiki/Transfer_rules_examples
