---
title: "Què és Apertium?"
weight: 11
disableToc: true
---

Apertium és una plataforma de traducció automàtica basada en regles. És lliure i de codi obert, per la qual cosa tothom qui vulgui pot fer-lo servir i contribuir-hi. El servei es pot fer servir en línia a través d'un lloc web (https://www.apertium.org), o bé instal·lant-lo a l'ordinador o al mòbil (sense connexió).

Apertium neix després que el 2004 l'Estat espanyol obrís una convocatòria de propostes per crear sistemes de traducció automàtica entre les llengües de l'Estat. No es va crear des de zero, sinó que es va aprofitar codi existent però de codi tancat.

El 2005 hi havia 3 parells de llengües disponibles (català-castellà, gallec-castellà i portuguès-castellà). El 2010 ja eren 27, i actualment (2018) n'hi ha 47. Molts dels parells inclouen llengües minoritàries i minoritzades, ja que la traducció automàtica basada en regles és ideal per a les llengües amb pocs recursos.

Tot i que en un principi se centrava en llengües properes, les millores han permès que també es puguin construir parells de llengües més llunyanes.
