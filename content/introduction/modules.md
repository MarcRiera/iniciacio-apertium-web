---
title: "Quins mòduls hi ha?"
weight: 13
disableToc: true
---

Tot i que hi ha molts mòduls i cada parell fa servir els que més li convenen, n'hi ha que són indispensables i es fan servir a tots. Són els següents:

* Analitzador: analitza morfològicament les paraules del text original i les etiqueta en funció de la informació del diccionari monolingüe. En cas que una paraula pugui tenir més d'una funció, indica totes les opcions possibles.
* Desambiguador: tria la millor opció en les paraules amb més d'una funció possible a partir d'un model estadístic.
* Transferència lèxica: a partir de les dades del diccionari bilingüe, busca els equivalents en la llengua d'arribada de les paraules del text de sortida.
* Transferència estructural: s'encarrega de reordenar i alterar les paraules per salvar les diferències estructurals i gramaticals de les dues llengües del parell.
* Generador: elimina les etiquetes de les paraules i crea les formes flexionades en la llengua d'arribada.

Altres exemples de mòduls són el selector lèxic (que permet resoldre la polisèmia) o el mòdul de paraules separables (que permet unir les parts d'una expressió que apareix partida en dos, com alguns *phrasal verbs* de l'anglès).
